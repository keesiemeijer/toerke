{"id":2545,"date":"2009-06-17T22:32:15","date_gmt":"2009-06-17T21:32:15","guid":{"rendered":"https:\/\/toerke.local\/?p=2545"},"modified":"2018-03-27T22:41:19","modified_gmt":"2018-03-27T21:41:19","slug":"namtso-lake","status":"publish","type":"post","link":"https:\/\/toerke.local\/namtso-lake\/","title":{"rendered":"Namtso Lake"},"content":{"rendered":"<p>Een dikke tweehonderd kilometer buiten Lhasa ligt Namtso Lake. Ik krijg de kans om bij een groepje reizigers aan te sluiten en zo de jeepkosten te delen. We vertrekken op een zonnige dag, dat waren ze tot hier toe trouwens allemaal. Eerst gaat het richting Drepungklooster. Ooit de grootste kloostergemeenschap van Tibet met 10.000 monniken van de orde van de Geelmutsen, huisvest het klooster nu nog slechts een 400-tal geestelijken. Het heeft alles wat zo eigen is aan de Tibetaanse kloosters &#8211; 1000 boeddhas, beschermgoden, boterlampjes, gebedswielen en kleurrijke stenen. Maar ook iets wat vroeger niet zo eigen was aan deze plek, de Chinese veiligheidsmannetjes op het dak en de spion onder de monniken.<\/p>\n<p>Richting meer rijden we een hele tijd langs de nieuwe spoorlijn, kennelijk de hoogste ter wereld.  Jigme, de gids, zegt me dat die dertig procent toeristen naar de hoogvlakte brengt en zeventig procent werkloze Chinezen uit arme provincies. Die komen hier hun kans wagen op een baan en slagen er kennelijk sneller een aan de haak dan de Tibetanen zelf. Dat wordt niet echt in dank aanvaard. Begrijpelijk.<\/p>\n<p>We nemen na vele bochten de pas op 4910 meter en het Namtsomeer geeft zich voor een eerste keer prijs. Het meer is zout. Een oude zee? Ik beklim de berg naast het meer. Heel af en toe, iets meer dan gewoonlijk, moet ik stoppen op zoek naar een grote hap zuurstof. Ik slikte deze reis preventief Diamox en heb veel minder last van de hoogteziektekwaaltjes dan de vorige keer op deze hoogte. Geen hoofdpijn, geen nare dromen. Fijn. Mijn klim wordt beloond met een prachtig uitzicht over het meer, een eerste ontmoeting met de typische yaks en een soort zonsondergang die er niet echt een is.<\/p>\n<p>We slapen in een kamp van aluminum werfcabines. Vroeger werd hier gelogeerd in nomadententen, maar met de opkomst van het Chinese toerisme wilde men toch iets meer comfort aanbieden. Het resultaat is een opeenstapeling van karakterloze ijzeren koten, reclamepanelen voor winkels met een schaarste aan koopwaar en woekerprijzen voor een hard bed op deze exotische bestemming. Het is bij de jonge Chinezen in om hier rond te reizen. Een beetje aapje kijken bij de barbaarse minderheden. Zoiets.<\/p>\n<p>Dag twee begin ik aan een kora rond een van de heilige bergen aan het meer. Het is bewolkter dan de vorige dag, dat wel, maar een sneeuwstorm dat zag ik er niet in. Ik heb nog ruim een uur te gaan wanneer de eerste hagelstenen me tegen de wangen kletsen. Dit is niet goed. Ik loop in mijn jeans, zonder regenjas, met stadsschoenen. De hagel neemt toe in kletsen en hoeveelheid. Een Tibetaanse man op de motorfiets verlaat langs het grindpad het kamp. Hij vertraagt en doet teken of ik een lift wil  naar het kamp. Ik heb geluk vandaag. Met \u00e9\u00e9n hand loodst hij het ijzeren ros langs het grind, met de andere slaat hij de hagelstenen en sneeuw uit zijn gezicht. Met knarsende vrieshandjes en een welkom kopje zoete melkthee zit ik een klein half uurtje later rond de warme kachel bij zijn vrouw.<\/p>\n<p>Wanneer ik terug bij het kamp aankom ligt er al een mooie laag wit. Het gaat hier snel. Chauffeurs speculeren over het al of niet nemen van de pas. We gooien een laatste sneeuwbal, nemen afscheid van het meer en vertrekken richting Lhasa. Onderweg moeten we stoppen voor een truck die de weg blokkeert, chauffeurs die van de pas komen en verslag uitbrengen en de obligate kiek aan de nu besneeuwde pas. Dat was gisteren even anders. Niets blijft wat het is. Neem nou de trein, of de mannetjes op de dak<\/p>\n","protected":false},"excerpt":{"rendered":"<p>Een dikke tweehonderd kilometer buiten Lhasa ligt Namtso Lake. Ik krijg de kans om bij een groepje reizigers aan te sluiten en zo de jeepkosten te delen. We vertrekken op een zonnige dag, dat waren ze tot hier toe trouwens allemaal. Eerst gaat het richting Drepungklooster. Ooit de grootste kloostergemeenschap van Tibet met 10.000 monniken van de orde van de Geelmutsen, huisvest het klooster nu nog slechts een 400-tal geestelijken. <a href=\"https:\/\/toerke.local\/namtso-lake\/\" >Lees verder&#8230;<\/a><\/p>\n","protected":false},"author":1,"featured_media":0,"comment_status":"open","ping_status":"closed","sticky":false,"template":"","format":"standard","meta":{"footnotes":""},"categories":[3],"tags":[],"country":[78],"places":[83,658],"regions":[],"_links":{"self":[{"href":"https:\/\/toerke.local\/wp-json\/wp\/v2\/posts\/2545"}],"collection":[{"href":"https:\/\/toerke.local\/wp-json\/wp\/v2\/posts"}],"about":[{"href":"https:\/\/toerke.local\/wp-json\/wp\/v2\/types\/post"}],"author":[{"embeddable":true,"href":"https:\/\/toerke.local\/wp-json\/wp\/v2\/users\/1"}],"replies":[{"embeddable":true,"href":"https:\/\/toerke.local\/wp-json\/wp\/v2\/comments?post=2545"}],"version-history":[{"count":2,"href":"https:\/\/toerke.local\/wp-json\/wp\/v2\/posts\/2545\/revisions"}],"predecessor-version":[{"id":2547,"href":"https:\/\/toerke.local\/wp-json\/wp\/v2\/posts\/2545\/revisions\/2547"}],"wp:attachment":[{"href":"https:\/\/toerke.local\/wp-json\/wp\/v2\/media?parent=2545"}],"wp:term":[{"taxonomy":"category","embeddable":true,"href":"https:\/\/toerke.local\/wp-json\/wp\/v2\/categories?post=2545"},{"taxonomy":"post_tag","embeddable":true,"href":"https:\/\/toerke.local\/wp-json\/wp\/v2\/tags?post=2545"},{"taxonomy":"country","embeddable":true,"href":"https:\/\/toerke.local\/wp-json\/wp\/v2\/country?post=2545"},{"taxonomy":"places","embeddable":true,"href":"https:\/\/toerke.local\/wp-json\/wp\/v2\/places?post=2545"},{"taxonomy":"regions","embeddable":true,"href":"https:\/\/toerke.local\/wp-json\/wp\/v2\/regions?post=2545"}],"curies":[{"name":"wp","href":"https:\/\/api.w.org\/{rel}","templated":true}]}}